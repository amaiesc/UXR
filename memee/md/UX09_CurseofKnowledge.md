# UX 08 : Curse of Knowledge
ทำไมการมีความรู้ถึงกลายเป็นคำสาป ?

มารู้จัก Curse of Knowledge 
Bias ที่คนทำ Research โดยเฉพาะในสาย UX ต้องระวังมาก ๆ 


### เชื่อว่าคนที่เคยทำ User Research น่าจะเคยเจอโมเม้นต์ประมาณนี้

เคยเจอเหตุการณ์แบบนี้กันมั้ย..

- *ตกลงกับทีมว่าตัวนี้ยังไม่ต้อง Test หรอก เพราะทุกแอปเขาก็ทำกันแบบนี้ User ต้องเข้าใจแน่นอน*

- *คิดว่า Participant น่าจะเข้าใจวิธีการทำ Usability Testing เพราะระบบมันก็ไม่ซับซ้อน แต่พอถึงหน้างาน Participant กลับมีความกังวลในการใช้ระบบ จนไม่ได้โฟกัสไปกับ Task*

- *รู้สึกว่าเรื่องนี้ไม่ต้องใส่ใน Report หรือรายงาน Stakeholder ก็ได้ เพราะเค้าน่าจะรู้อยู่แล้วแต่สุดท้ายแล้ว เค้าไม่รู้..*

**โมเม้นต์เหล่านี้เกิดขึ้นเพราะคนเรามี Bias ที่เรียกว่า Curse of Knowledge**

## Curse of Knowledge คำสาปที่เกิดจากการมีความรู้

เป็น Bias ที่เกิดขึ้นเมื่อเรารู้สึกว่าคนอื่น ๆ ก็น่าจะรู้เหมือนที่เรารู้ โดยเฉพาะเรื่องที่เรารู้ลึก รู้จริง

ตามภาพนี้เลย 

![image](https://sv1.picz.in.th/images/2022/08/12/XnFrat.md.png)

> Bias นี้จะเกิดขึ้นได้ง่ายมาก โดยเฉพาะกับเรื่องที่เราเข้าใจอย่างรู้ลึก รู้จริง จนกลายเป็นเรื่องธรรมดาของเรา จนบางครั้งลืมนึกไปว่า คนอื่น ๆ เขาไม่ได้เข้าใจแบบที่เราเข้าใจ 


## แล้ว Curse of Knowledge ส่งผลต่อการทำงาน Research ในสาย UX ยังไงบ้าง ?  

**1. Researcher**
- เกิด Bias ขณะตั้งสมมติฐาน ไปจนถึง การทำ Research

**2. Participant**
- ในการ Test อาจเกิดเหตุการณ์ที่ Participant ไม่เข้าใจ Task ตั้งแต่ต้น เพราะ Researcher เข้าใจว่า Participant น่าจะเข้าใจตรงกัน ทำให้ส่งผลต่อผลลัพธ์ในภาพรวม

**3. Stakeholder**
-  สื่อสารกันไม่เข้าใจ เพราะ คนทำ Research เข้าใจว่า Stakeholder มีพื้นฐานความรู้เท่า ๆ กัน เช่นตัวอย่างตามภาพ
![image](https://sv1.picz.in.th/images/2022/08/12/XnIPUg.md.png)

> ### ทั้งหมดที่กล่าวมา จะส่งผลให้สุดท้ายแล้ว Product ถูกปล่อยออกมาแบบที่ไม่ตอบโจทย์ User

---
## มาดูวิธีหลีกเลี่ยงไม่ให้เกิด Curse of Knowledge 

### 1. Awareness 
**เตือนตัวเองไว้เสมอว่า "คนอื่นเค้าไม่เข้าใจ แบบที่เราเข้าใจ"**

ในการสื่อสารกับคนอื่น ๆ โดยเฉพาะ Stakeholder ที่อยู่ต่างทีม และกับ Participant เราจะสื่อสารทุกเรื่องที่เราต้องการให้เขารู้ โดยที่ไม่สนใจว่าเขาจะรู้อยู่แล้ว หรือไม่ เพื่อ make sure ว่าเข้าใจตรงกันแน่นอน เช่น 

```
เวลาคุยงานกับ Stakeholder เราจะ aware ไว้เสมอว่า เรา (ในฐานะนักวิจัย) คือคนที่รู้จัก User มากที่สุด คนอื่นไม่ได้เข้าอยู่ใน Session การ Test ด้วย
ดังนั้น จะต้องเล่าข้อมูลทั้งหมดที่่เกี่ยวข้อง เพื่อให้มั่นใจว่าทุกคนเข้าใจตรงกัน
```

### 2. Empathy 
**ในมุมการทำ Product จะหมายถึง "การออกไปทำ Research และ Test"**

การที่เราอยู่กับ Product นาน ๆ แน่นอนว่าจะเกิด Bias ที่ทำให้เราเกิดความเชื่อว่า "User น่าจะใช้ง่ายนะ เพราะขนาดเรายังเข้าใจเลย" จนลืมไปว่าเราอยู่กับมันมานาน

```
แต่แทนที่จะมั่นใจ ลงมือพัฒนา และปล่อย Product ออกไปเลย ลองเปลี่ยนความเชื่อนั้นเป็น Hypothesis แล้วนำไป Test จะทำให้ได้ Insight ใหม่ ๆ เพื่อ พัฒนา Product ให้ตอบโจทย์ User มากที่สุด เราจะได้ Product ที่เป็น User Centric จริง ๆ 
```

**ตัวอย่างที่นำมาแชร์วันนี้เป็นส่วนหนึ่งจากที่เคยเจอจริง ๆ และผ่านการปรับปรุงในแนวทางของตัวเอง ซึ่งมันเวิร์ค**

**ถ้าใครเคยเจอเหตุการณ์ หรือวิธีแก้ Curse of Knowledge  อื่น ๆ สามารถมาแชร์กันได้เลยยย **
