## "Groupthink" 
## Bias ที่ต้องระวังเวลาอยู่กันเป็นกลุ่ม

ในบทความนี้ เราจะพามารู้จัก Groupthink และวิธีการหลีกเลี่ยง พร้อม Case study ที่เจอบ่อยในงาน Research กัน 

---


## เชื่อว่าหลายคนน่าจะเคยอยู่ในสถานการณ์ประมาณนี้


![u](https://sv1.picz.in.th/images/2022/07/31/XZEGTf.md.png)

### การที่แมวทั้งกลุ่มลงความเห็นไปในทิศทางเดียวกันทั้งหมดแม้ในใจจะไม่ค่อยเห็นด้วย 

### นี่แหละคือ "Groupthink" 

### ส่วนใหญ่จะเกิดขึ้นเมื่อมี 1 คนในกลุ่ม (หรือมากกว่า) มีอิทธิพล หรือชี้นำความคิดของกลุ่ม โดยที่เขาคนนั้นก็ไม่รู้ตัวเลยก็ได้

>**เพื่อน ๆ น่าจะเคยเจอเหตุการณ์นี้กันบ่อย ๆ ในเวลาที่ต้องการการตัดสินใจ ไม่ว่าจะเป็นในชีวิตประจำวัน หรือในการทำงาน**


---

## Groupthink vs Echo chamber 

*หลายคนคงสงสัยว่า Echo Chamber ต่างกับ Groupthink ยังไง ?*

Echo Chamber จะเป็นลักษณะของ**สิ่งแวดล้อม** ที่ไม่เอื้อให้เกิดการพูดถึงเรื่องอื่น ๆ ทำให้คนในกลุ่มนั้น ๆ รับสารอยู่แบบเดียว 

เช่น การที่เราเข้าไปอยู่ในกลุ่มคนที่มีความเชื่อเรื่อง A พูดคุยแต่เรื่อง A เมื่อเวลาผ่านไปความเชื่อนั้นก็จะสุดโต่ง จนไม่สามารถยอมรับความเห็นต่าง 
หรือยากที่จะยอมรับได้ 

---

## มาดู Groupthink ในบริบทการทำงาน (Research) พร้อมวิธีป้องกัน 

Groupthink ในบริบทการทำ Research เกิดได้จากคน 2 กลุ่มหลัก ๆ 


### 1. Groupthink จากทีมทำงาน

**เหตุการณ์ที่เจอบ่อย ๆ**

- ไม่กล้าเสนอไอเดีย เพราะไม่มั่นใจว่าไอเดีย จะดีพอหรือเปล่า ก็เลยต้องเห็นด้วยกับ คนอื่นไป
- ไม่กล้าออกความเห็นที่ค้านกับหัวหน้า เพราะคิดว่าไอเดียหัวหน้าน่าจะดีที่สุดแล้ว
- เห็นด้วยกับการวิเคราะห์ข้อมูลของคนอื่น จนบางครั้งอาจจะทำให้พลาดการวิเคราะห์ Findings ใหม่ ๆ หรือพลาดที่จะมองในมุมอื่น ๆ 

**วิธีป้องกัน**
- Set expectation ให้ทุกคนสามารถออกไอเดีย แสดงความคิดเห็นได้ โดยเฉพาะเมื่อมี Session ประชุม หรือ Brainstorm ที่ต้องการไอเดียใหม่ ๆ  
- ใช้ Tools การตั้งคำถาม หรือใช้กระบวนการที่เอื้อให้เกิดการออกไอเดีย พร้อมเปิดพื้นที่ให้ทุกคนได้แชร์ความเห็น
- คนที่เป็นหัวหน้า ต้อง Aware ไว้มาก ๆ ว่าความคิดเห็นหรือข้อเสนอของตนเอง อาจจะส่งผลกับความคิดของทีมงาน 


>**ตัวอย่าง Groupthink ที่เกิดในทีมไม่ได้เกิดเฉพาะในทีม Research แต่สามารถเกิดขึ้นได้กับทุกทีมในบริบทการทำงานเลย**



### 2. Groupthink จากผู้ที่เข้าร่วมการวิจัยใน Focus Group

**เหตุการณ์ที่เจอบ่อย ๆ**
- ในบางกลุ่มจะมี 1-2 คนที่พูดเก่ง ๆ จนทำให้คนอื่น ๆ ได้พูดน้อย และคนที่พูดน้อยก็จะมีแนวโน้มที่เห็นด้วยกับคนอื่น ๆ  
- Participants มีแนวโน้มที่จะเห็นด้วยกับสิ่งที่คนก่อนหน้าพูด
- สุดท้ายแล้ว ความคิดเห็นจะออกมาเป็นแนวทางเดียวกันหมดเลย 

  (ซึ่งก็เป็นไปตามวัตุประสงค์ของ Focus Group แต่ข้อมูลที่ได้อาจจะไม่ตรงกับความเป็นจริง) 

**วิธีป้องกัน**
- Set expectation เพื่อทำให้ Participant รู้สึกปลอดภัยในการแสดงความคิดเห็น โดยใช้ wording ประมาณนี้..
	
	*"ทุกคนสามารถออกความเห็นได้"*

	*"เห็นต่างกับคนอื่นได้"*

	*"ทุกความคิดเห็นหรือคำตอบของทุกคนมีประโยชน์"*

	*"ในห้องนี้เราจะไม่ตัดสินความคิดของใคร"*

	*"ทุกคนเคารพความคิดเห็นของกันและกัน"*

- เมื่อ Participant รู้สึกปลอดภัย บทสนมนาจะสนุกมาก เพราะทุกคนแชร์ความคิดเห็นกัน มีการ Discuss ซึ่งทำให้เราในฐานะผู้วิจัย ได้เจอ Insight ใหม่ ๆ เยอะมาก 


---
### อ่านมาถึงตรงนี้ อยากจะฝากทุกคนไว้ว่า..


## Bias ไม่ใช่สิ่งที่ไม่ดี เพราะ Bias เป็นกระบวนการปกติของมนุษย์เรา 

## ในการลดระยะเวลาการประมวลข้อมูล และช่วยให้ตัดสินใจเร็วขึ้น
 
## แค่เราต้องรู้เท่าทัน และ Aware ไว้ เท่านี้ก็พอ
